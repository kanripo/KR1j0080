# -*- mode: mandoku-view -*-
#+TITLE: 易音
#+DATE: 2018-03-30 14:15:08.764526
#+PROPERTY: ID KR1j0080
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1j0080_WYG_000-1a>¶
欽定四庫全書　　　　　經部十¶
　易音　　　　　　　　　小學類三(韻書之屬)¶
提要¶
¶
　　　　臣等謹案易音三卷¶
¶
國朝顧炎武撰音學五書之三也其書即周易¶
¶
　　　　以求古音上卷為彖辭爻辭中卷為彖傳象¶
　　　　傳下卷為繫辭文言說卦雜卦其音往往與¶
　　　　詩不同又或往往不韻故炎武所注凡與詩¶
　　　　音不同者皆以為偶用方音而不韻者則闕¶
<pb:KR1j0080_WYG_000-1b>¶
　　　　焉考春秋傳所載繇辭無不有韻說者以為¶
　　　　連山歸蔵之文然漢儒所傳不過周易而史¶
　　　　記載大横之兆其繇亦然意卜筮家别有其¶
　　　　書如焦贛易林之類非易之本書而易之本¶
　　　　書則如周秦諸子之書或韻或不韻本無定¶
　　　　體其韻或雜方音亦不能盡求其讀故彖辭¶
　　　　爻辭不韻者多韻者亦間有十翼則韻者固¶
<pb:KR1j0080_WYG_000-2a>¶
　　　　多而不韻者亦錯出其間非如詩三百篇協¶
　　　　詠歌被管絃非韻不可以成章也炎武於不¶
　　　　可韻者如乾之九二九四中隔一爻謂義相¶
　　　　承則韻相承之類未免穿鑿又如六十四卦¶
　　　　彖辭惟四卦有韻殆出偶合標以為例亦未¶
　　　　免附會然其考核精確者則於古音亦多有¶
　　　　裨固可存為旁證焉乾隆四十六年四月恭¶
　　　　校上¶
　　　　　　　　　　總纂官臣紀昀臣陸錫熊臣孫士毅¶
<pb:KR1j0080_WYG_000-2b>¶
　　　　　　　　　　總　校　官　臣　陸　費　墀¶
